473. Czego chcesz od nas

[V1]
 Czego chcesz od nas, Panie! za Twe hojne dary? 
 Czego za dobrodziejstwa, którym nie masz miary? 
 Kościół Cię nie ogarnie, wszędy pełno Ciebie: 
 I w otchłaniach, i w morzu, na ziemi, na niebie.

[V2]
 Złota też, wiem, nie pragniesz, bo to wszystko Twoje, 
 cokolwiek na tym świecie człowiek mieni swoje. 
 Wdzięcznym Cię tedy sercem, Panie! wyznawamy,
 bo nad to przystojniejszej ofiary nie mamy.

[V3]
 Tyś Pan wszystkiego świata, Tyś niebo
 zbudował i złotymi gwiazdami ślicznieś uhaftował, 
 Tyś fundament założył nieobeszłej ziemi 
 i przykryłeś jej nagość zioły rozlicznymi.

[V4]
 Za Twoim rozkazaniem w brzegach morze stoi, 
 a zamierzonych granic przestąpić się boi. 
 Rzeki wód nieprzebranych wielką hojność mają, 
 biały dzień i noc ciemna swoje czasy znają.

[V5]
 Tobie k'woli rozliczne kwiatki wiosna rodzi, 
 Tobie k'woli w kłosianym wieńcu lato chodzi, 
 jesień wino i jabłka rozmaite dawa,
 potem do gotowego gnuśna zima stawa.

[V6]
 Z Twej łaski nocna rosa na mdłe zioła padnie, 
 a zagorzałe zboża deszcz ożywia snadnie. 
 Z Twoich rąk wszelkie zwierzę patrzy swej żywności, 
 a Ty każdego żywisz z Twej szczodrobliwości.

[V7]
 Bądź na wieki pochwaleń, Nieśmiertelny Panie! 
 Twoja łaska, Twa dobroć nigdy nie ustanie. 
 Chowaj nas, póki raczysz, na tej niskiej ziemi, 
 jedno niech zawsze będziem pod skrzydłami Twymi.