70. Z Ojcem Przedwiecznym stolicę dzieli

[V1]
 Z Ojcem Przedwiecznym stolicę dzieli,
 na twarz padają przed Nim anieli, 
 na Jego imię piekło się trwoży: 
 Oto Syn Boży! Oto Syn Boży!

[V2]
 Pod ciężkim krzyżem w koronie z cierni, 
 dręczą Go ludzie niemiłosierni, 
 krew płynie z czoła, łza tryska z powiek: 
 Oto Bóg Człowiek! Oto Bóg Człowiek!

[V3]
 Ty, który ludzkość wziąłeś w Swą pieczę, 
 na krzyż przybity, Boże-Człowiecze, 
 wnijdź nam do serca, 
 niech się w nim zbudzi miłość dla ludzi. 
 Miłość dla ludzi.

[V4]
 A gdy w naszego życia zawodzie krzyż nas obarczy, 
 a cień ubodzie, godnie przebywać drogi cierniste pomóż nam, Chryste! Pomóż nam, Chryste!