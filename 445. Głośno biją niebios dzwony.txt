445. Głośno biją niebios dzwony

[V1]
 Głośno biją niebios dzwony w świat daleki z rajskich kras. 
 Ich donośne, wzniosłe tony głoszą hojny łaski czas. 
 Wysławiajmy miłość Bożą, w której nam Jezusa dał; 
 już nas grody nie zatrwożą, gdy z Nim mamy życia dział.

[C]
 Dzwonów jęk, śpiewu dźwięk płynie z ust anielskich w dół. 
 Słodki ton z górnych stron: Dziś weselny stroją stół!

[V2]
 Niebios dzwony zapraszają na wesele w rajską włość. 
 Wszystkie bóle tam znikają, miejsce znajdzie każdy gość. 
 Jezus darzy życia chlebem, złóżcie Jemu ciężar swój! 
 Wiara was połączy z niebem, gdzie bogactwa macie zdrój.

[C]
 Dzwonów jęk, śpiewu dźwięk płynie z ust anielskich w dół. 
 Słodki ton z górnych stron: Dziś weselny stroją stół!

[V3]
 Niebios dzwony ślą przestrogi dla oziębłych, gnuśnych dusz: 
 O, nie dajcie zwieść się z drogi do Syjonu jasnych wzgórz! 
 Jeszcze brama się otwiera, ciasna jest, a wąski tor; 
 wewnątrz miłość płonie szczera, zewnątrz potępiony zbiór.

[C]
 Dzwonów jęk, śpiewu dźwięk płynie z ust anielskich w dół. 
 Słodki ton z górnych stron: Dziś weselny stroją stół!

[V4]
 Głośno dzwony ogłaszają: Nadszedł Pański rok nam już! 
 Niech wybrani wyśpiewują z chórem rzesz zbawionych dusz! 
 Prędko Król nasz się okaże, patrzcie, oto idzie już! 
 Nieście Jemu życie w darze, wierni, by koronę wziąć. 

[C]
 Dzwonów jęk, śpiewu dźwięk płynie z ust anielskich w dół. 
 Słodki ton z górnych stron: Dziś weselny stroją stół!