346. Dojrzewa świat i czeka żniw

[V1]
 Dojrzewa świat i czeka żniw; 
 bieleje kłos, dojrzewa złe.
 O, żeńcy, śpieszcie się, kto żyw, 
 nim łaski czas zakończy się!

[C]
 (:Pośpieszcie się i zżęty plon
 przed Chrystusowy znoście tron!:)

[V2]
 Na krzyżu Pan dał życie Swe. 
 Tak bardzo ten miłował świat. 
 O, kiedyś On zapyta cię:
 /Gdzie jest twój brat?/x2

[C]
 (:Pośpieszcie się i zżęty plon
 przed Chrystusowy znoście tron!:)

[V3]
 Dojrzewa świat i czeka żniw,
 wybujał grzech i moce zła. 
 Zwalczajcie ten przemożny wpływ,
 ratujcie pilnie, co się da! 

[C]
 (:Pośpieszcie się i zżęty plon
 przed Chrystusowy znoście tron!:)

[V4]
 Jak smutne to, gdy żeńcy śpią.
 A śmierć zagarnia hojny łup! 
 Któż ujmie się za sprawą Twą,
 gdy ześlesz, Panie, chwilę prób?

[C]
 (:Pośpieszcie się i zżęty plon
 przed Chrystusowy znoście tron!:)

[V5]
 Za naród nasz też umarł Pan
 i wylał zań najdroższą krew. 
 I krwią, i łzą ten zrosił łan, 
 by ziarno w nim oczyścić z plew.

[C]
 (:Pośpieszcie się i zżęty plon
 przed Chrystusowy znoście tron!:)

[V6]
 On jeszcze sierp zapuści Swój,
 nadejdzie sąd i czasy żniw. 
 O, powstań więc i siły zdwój,
 ratując innych, będziesz żyw!
 
[C]
 (:Pośpieszcie się i zżęty plon
 przed Chrystusowy znoście tron!:)