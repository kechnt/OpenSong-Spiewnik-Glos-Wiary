205. l czemuż me dziecię narzekasz i łkasz

[V1]
 I czemuż me dziecię narzekasz i łkasz?
 Wszak łaskę ojcowską na wieki już masz; 
 On słowa dotrzyma, do Niego się śpiesz, 
 zaufaj Mu silnie, i zawsze Mu wierz!

[V2]
 Twa ścieżka w doświadczeń prowadzi cię rój, 
 gdzie ucisk dolega i ciężar i znój; 
 nie bój się, Pan z tobą, choć toniesz i brniesz, 
 zaufaj Mu silnie, i zawsze Mu wierz!

[V3]
 Pan chce cię prowadzić i w cieniu Swych piór, 
 bezpiecznie cię chować wśród głębin i chmur. 
 Więc rzuć niedowiarstwo i Jemu się zwierz, 
 zaufaj Mu silnie, i zawsze Mu wierz!

[V4]
 Pan chce ci dopomóc, przy tobie chce stać, 
 o chwały dziedzicu, więc czegóż się bać?
 Wszak ile tu wierzysz, oglądać tam śmiesz, 
 więc ufaj Mu silnie, i zawsze Mu wierz!