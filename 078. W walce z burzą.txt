78. W walce z burzą

[V1]
 W walce z burzą, bez obrony łódź śmiertelnym dreszczem drży, 
 w niej zaś Jezus, snem zmożony, w gronie uczniów cicho śpi. 
 Wód spiętrzonych groźne fale, gdy je smaga wichrów szał, 
 małą łódź miotają stale, do nadbrzeżnych pędzą skał.

[V2] 
 Budzą Mistrza zdjęci lękiem, bo ratunek tylko w Nim, 
 Mistrz powstaje, wznosi rękę, każe ścichnąć wichrom złym. 
 Alleluja, Zbawicielu! Tyś wszechmocna słabych straż. 
 Grzesznych ludzi Przyjacielu, zawsze w pieczy Swej ich masz.

[V3] 
 Rodzie ludzki, burza świata dookoła ciebie wre. 
 Grzech jak fale, dusze zmiata, do przepaści strąca je. 
 Spiesz więc ufnie do Jezusa, w czasie trudnym wzywaj Go, 
 a nie zmoże cię pokusa, Pan cię wesprze ręką Swą.