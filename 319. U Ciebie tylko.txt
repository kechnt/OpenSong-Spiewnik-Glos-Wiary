319. U Ciebie tylko

[V1]
 U Ciebie tylko, Święty Boże, zbawienna, wieczna łaska jest; 
 jej uczestnikiem stać się może, kto z wiarą przyjął święty chrzest, 
 i w duchu Twym odrodził się, i sercem czystym wielbi Cię.

[V2]
 Tyś raczył wezwać mnie do Siebie: 
 Mam udział wziąć w Królestwie Twym. 
 Dziedzictwo świętych daj mi w niebie, 
 mą duszę oświeć słowem Swym! 
 Bym oczyszczony z grzechu był i w
 Twym przymierzu wiecznie żył.

[V3]
 Wszechwładny Boże, Ojcze w niebie!
 Przyjąłeś mię za dziecię Swe! 
 Chrystusie, Tyś poświęcił Siebie, 
 od śmierci odkupiłeś mię. 
 O, Duchu Święty, siłą Swą
 istotę całą poświęć mą!

[V4]
 Ach, Ojcze, Synu, Duchu Święty! 
 Tyś świadkiem szczerych uczuć mych. 
 Przez Ciebie w imię Twe przyjęty
 do społeczności wiernych Twych. 
 Pojmując powołanie me, chcę
 zwalczyć w sobie wszystko złe.

[V5]
 Wyrzekam się wszelkiego błędu, 
 obłudy, grzechu, żądz i wad, 
 cnotliwie będę żył, bez względu
 na korzyść ziemską i na świat. 
 Czuwając wciąż i modląc się,
 mój Boże, nie opuszczę Cię.

[V6]
 Twa miłość, Panie, niezmierzona,
 zniewala do wdzięczności mię. 
 Ma dusza prawdą oświecona chce
 przykazania spełniać Twe; 
 Ty, Panie, w tym mię wspierać chciej,
 ochraniaj mię od chęci złej.