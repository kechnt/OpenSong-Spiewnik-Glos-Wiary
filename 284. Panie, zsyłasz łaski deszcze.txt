284. Panie, zsyłasz łaski deszcze

[V1]
 Panie, zsyłasz łaski deszcze, budzisz serca tu i tam; 
 lecz mnie nie zrosiły jeszcze, choć w pragnieniu biedny łkam. 
 Zroś i mnie! Zroś i mnie! Obmyj grzechów brud i kłam!

[V2]
 Ojcze, czy mię chcesz pominąć, kiedy w nędzy grzechu schnę? 
 Słysz me prośby, nie daj zginąć, z łaski Swej nie puszczaj mię! 
 Nie puść mię! Nie puść mię! Z łaski Swej nie puszczaj mię!

[V3]
 Jezu, czy się nie zmiłujesz nad zgubioną duszą mą? 
 O, ja wiem, Ty poratujesz, wyrwiesz i oczyścisz ją! 
 Oczyść mię! Oczyść mię! Czystą, żywą wodą Swą.

[V4]
 Duchu, czyli nie zaradzisz wielkiej ospałości mej? 
 W niebo tylko Ty prowadzisz, Swoją siłę we mnie wlej! 
 Posil mię! Posil mię! Zaradź ospałości mej!

[V5]
 Panie, Ty rad błogosławisz i mnie z Sobą mocno spój; 
 Ty w narodach się rozsławisz, błogosław mię, bom ja Twój! 
 Daj i mnie! Daj i mnie Swoich łask, bym został Twój.