397. Już ostatni za górami

[V1]
 Już ostatni za górami promień słońca zgasł. 
 Zbawicielu, zostań z nami, nie opuszczaj nas! 
 W nocnej kryją się zasłonie nędza, grzech i strach; 
 niechże, Jezu, na Twym łonie usnę w błogich snach.

[V2]
 Już pasterze poją trzody, wracające z pasz;
 Ty pragnącym żywej wody i pokoju dasz. 
 Przyjdź ze słodkim ukojeniem, grzeszne myśli spłosz, 
 niech otoczy swym ramieniem wiernych Anioł Stróż.

[V3]
 Już ogarnia ziemskie kraje nieprzejrzany mrok; 
 do niecnego dzieła wstaje stary, chytry wróg. 
 Gdy zapragnie ten morderca w nocy kąkol siać, 
 Ty mu zamknij wszystkie serca, sprawę jego zgładź!

[V4]
 Już spogląda na tę ziemię złotych gwiazdek rój. 
 Kiedy snem ujęty drzemię, czuwaj, Jezu mój, 
 pierzchną wnet na Twe spojrzenie niespokojne sny, 
 zniknie senne przywidzenie, w którym serce drży.

[V5]
 Już ostatni za górami promień słońca zgasł. 
 Zbawicielu, zostań z nami, nie opuszczaj nas! 
 Gdy zapadną śmierci cienie, Ty w ciemności świeć, 
 daj pokoju w me sumienie, do ojczyzny wiedź!