57. Głowo Kościoła, Zbawco nasz

[V1] 
 Głowo Kościoła, Zbawco nasz i Panie, 
 Ducha Swej łaski na Swych wiernych zlej! 
 Ty miej troskliwe o Twój zbór staranie, 
 nad nim w niedoli się zlitować chciej. 
 Ty co prawicą Swą świat rządzisz cały, 
 racz Kościołowi byt zapewnić trwały.

[V2] 
 Słowo Twe, światło dusz wieczne i czyste, 
 dozwól nam głosić wciąż w świątyniach Twych, 
 ono niech prawdy wszczepia w nas wieczyste 
 i do pokuty tu nakłania złych; 
 zapał do wiary niech w umysłach nieci, 
 niech nam na drodze cnót w tym życiu świeci.

[V3] 
 Tchnieniem Twym, Boże, ożyw to zebranie, 
 Ducha mądrości w nas i zgody wpój, 
 byśmy usilnie mogli mieć staranie 
 i o Twe słowo i zbór wierny Twój; 
 mądrość z miłością niech się w nas kojarzy 
 i prace skutkiem niech pomyślnym darzy!

[V4]
 W Tobie nadzieja naszych dusz jest cała. 
 Panie, w dążeniach tych nas wspieraj sam, 
 by ogłaszana mogła być Twa chwała 
 w Duchu Twej prawdy współbraciom i nam. 
 Chrystus filarem niech Kościoła będzie, 
 prawda zaś Jego niech nam świeci wszędzie.
