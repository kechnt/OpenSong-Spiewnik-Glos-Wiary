366. Któż doda sił

[V1]
 Któż doda sił na drogę w daleki rajski świat? 
 Kto wskaże mi na drodze ukryte sidła zdrad? 
 Kto mi w obczyźnie smutnej da dom rodzinny mój? 
 Bóg mój i Brat, Pan Jezus, mojego życia zdrój.

[V2]
 Kto mi przy boku stanie w osamotnieniu mym? 
 Gdzie swe rozgrzeję ręce, ziębnące z każdym dniem? 
 W godzinach pokus ciężkich do kogo wołać mam? 
 Kto przyjdzie mi z pomocą? Mój oblubieniec sam.

[V3]
 Kto mi osłodzi trudy, gdy się powodzi źle? 
 Kto wśród zawodów gorzkich pokrzepi siły mdłe? 
 Kto tam nauczy wierzyć, gdzie się to głupstwem zda? 
 Przymierza Anioł — Jezus, w złym czasie siłę da.

[V4]
 Kto wwiedzie mię do nieba, gdy się zakończy bój? 
 I kto tam przygotował dla niebian jasny strój? 
 Kto wtedy mi ukaże Ojczystą piękną błoń? 
 To Jezus mój i Zbawca, o, jakże tęsknię Doń!