267. Prócz liści nic!

[V1]
 Prócz liści nic! Ach, marny plon! Patrz, Zbawca roni łzy!
 Tak cię gorąco kochał On, dla ciebie zniósł męczeński zgon. 
 Cóż Mu przynosisz ty? Prócz liści nic! Prócz liści nic! 

[V2]
 Prócz liści nic! A owoc gdzie, coś w życiu przynieść miał? 
 Cierpliwość Pańska kończy się, i wkrótce Bóg potępi cię, 
 gdy będziesz przed Nim stał, nie mając nic. Prócz liści nic!

[V3]
 Prócz liści nic! I wstyd, i strach! Tak szybko życie mknie. 
 Zburzyłeś szczęścia swego gmach
 i będziesz wieczność spędzać w łzach. 
 Gdzież korzyść pytam się. Prócz liści nic! Prócz liści nic!

[V4]
 Prócz liści nic! W niewierze trwasz. Ach, uwierz, człeku zły! 
 Gdy nie uwierzysz, dobrze zważ, usłyszeć straszny wyrok masz: 
 Idź precz ode Mnie ty! Prócz liści nic! Prócz liści nic!