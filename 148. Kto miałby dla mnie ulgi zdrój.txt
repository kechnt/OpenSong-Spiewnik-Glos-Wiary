148. Kto miałby dla mnie ulgi zdrój

[V1]
 Kto miałby dla mnie ulgi zdrój? 
 Kto mnie wybawił z boju? 
 Gdzie znajdzie biedna dusza ma uroczą błoń pokoju? 
 O, jakże rada by już przejść te progi jasno lśniące, 
 poza którymi słońce lśni, 
 już nigdy nie gasnące, 
 już nigdy nie gasnące.

[V2]
 Tę błoń pokoju dobrze znam, 
 ten czysty zdrój źródlany, 
 bo jest to Chrystusowy krzyż i święte Jego rany. 
 Do wszystkich zatroskanych serc stąd pokój cudny spływa, 
 tam się ukryła dusza ma i błogo odpoczywa, i błogo odpoczywa.

[V3]
 Tu pokój z owych górnych stref ogarnia serce moje; 
 w ten zbawczy zapatrzony znak, ciężary składam swoje. 
 Gdym oto progi Jego mąk przekroczył jasno lśniące, 
 w mej duszy cudne słońce lśni już nigdy nie gasnące, 
 już nigdy nie gasnące.

[V4]
 Do Pana pójdźcie ze mną wraz, ciężarem obarczeni! 
 O, nie wypłynie ulgi zdrój tu dla was na pustyni. 
 Znajdziecie tylko fałsz i kłam, i mary znikające, 
 zdrój w Panu jest, On także lśni jak słońce nie gasnące, 
 jak słońce nie gasnące.