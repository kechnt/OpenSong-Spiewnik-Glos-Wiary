19. Pan Bóg jest obecny

[V1]
 Pan Bóg jest obecny! 
 Pokłon Mu oddajmy, kornie Jego wysławiajmy! 
 Wpośród nas Wszechświęty! Serca zamilknijcie, 
 czołem wszyscy przed Nim bijcie! 
 Kto Go zna, w sercu ma, 
 niechaj Doń się zbliży, 
 przed Nim się uniży

[V2]
 Pan Bóg jest obecny! 
 Cherubiny Jemu służą jako Panu swemu. 
 Święty, święty, święty! Wdzięcznie Mu śpiewają, 
 gdy przed tronem Jego stają. 
 Na głos nasz, Panie zważ, 
 przyjm te skromne dary, 
 naszych serc ofiary!

[V3]
 My się wyrzekamy wszelkich czczych marności,
 uciech świata i radości. 
 Wolę, duszę, ciało, 
 życie tu składamy, 
 na Twą własność oddawamy. 
 Tylko Ty naszej czci godzien jesteś Boże! 
 Wielbim Cię w pokorze.

[V4]
 Majestacie Boży! 
 niech Cię godnie chwalę, 
 niech Ci w duchu służę stale. 
 Niech jak aniołowie, 
 wciąż przed Tobą staję i obecność czuję Twoją. 
 W łasce Swej sprawić chciej, 
 abyś we mnie Panie, miał upodobanie!

[V5]
 O, powiewie życia, którym oddychamy, 
 w którym byt i żywot mamy; 
 o, bezdenne morze, cudzie niezmierzony, 
 duch mój w Tobie zagłębiony. 
 Bądź w nas Ty, w Tobie my, 
 byśmy niczym byli, 
 Toba tylko żyli!

[V6]
 Ty przenikasz wszystko! 
 Światło Twe bez cienia me oblicze opromienia. 
 Jak ku słońcu dążą pełne krasy kwiaty, 
 zdobne w różnobarwne szaty, tak i ja, 
 własność Twa, 
 myśl do Ciebie wznoszę, 
 o Twe światło proszę.