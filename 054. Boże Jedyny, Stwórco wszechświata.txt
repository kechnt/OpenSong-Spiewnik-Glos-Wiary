54. Boże Jedyny, Stwórco wszechświata

[V1]
 Boże Jedyny, Stwórco wszechświata, 
 czci godzien Ojcze w wielkości Swej, 
 Rządco Stworzenia, Mocy Istnienia, 
 życia i myśli, i chęci cnej! 
 Przed majestatem Twego imienia 
 zbór wiernych Tobie oddaje cześć! 
 Przyjm ją choć skromną, niedoskonałą, 
 lecz my ją Panie, pragniemy wznieść.

[V2]
 Serca olśniły wiary promienie 
 wzniecone Słowem wieczystym Twym. 
 Rozbłysły w duszach i ustaliły miłość 
 do Ciebie wbrew siłom złym. 
 Zachowaj Panie wierność w nas 
 stałą prawom Twym świętym, nauce Twej. 
 Uczniowie Twoi o to Cię proszą, 
 Ducha Świętego do serc ich zlej.
