17. Tyś piękny, Boże mój

[V1]
 Tyś piękny, Boże mój! I dzieła Twe prześliczne, 
 a Twój wspaniały tron w jasności ustawicznej. 
 Przepiękny pałac Twój, ach cudów pełno w nim, 
 lecz najpiękniejszyś Ty sam w majestacie Swym.

[V2]
 Tyś mocny, Boże mój, i godzien wszelkiej chwały; 
 anielski orszak Twój w potędze okazały. 
 Gdzie koniec Twoich ziem? Gdzie w Twym królestwie noc? 
 Przedziwne dzieła Twe i niezgłębiona moc.

[V3]
 Tyś dobry, Boże mój! Dla grzesznych Tyś łaskawy, 
 z ojcowskiej ręki Twej jest krzyż, co serce krwawi. 
 Zbawienna wola Twa, Twe słowo jako miód; 
 spragnione rzesze Swe do żywych wiedziesz wód.

[V4]
 Mój Boże, Tyś to sam Bóg żywy, Ojciec w niebie, 
 nie pragnę nigdy mieć innego, oprócz Ciebie, 
 Wszechmocny, Tobie cześć za Twej miłości zdrój; 
 o dzięki, dzięki Ci, że w Tobie żywot mój.
