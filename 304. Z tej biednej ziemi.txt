304. Z tej biednej ziemi

[V1]
 Z tej biednej ziemi, z tej łez doliny, 
 tęskny się w niebo unosi dźwięk. 
 O, Boży Synu, Zbawco jedyny, 
 wysłuchaj grzesznych serc naszych jęk. 
 Nie chciej odrzucać modlitwy tej, 
 bo Twej litości błagamy w niej.

[C]
 O, Boży Synu, ucieczko nasza, 
 zmiłuj się, zmiłuj i lud nasz zbaw!

[V2]
 Ku Tobie oczy zalane łzami, 
 z wielką ufnością zwrócone są; 
 Ty się zlitujesz pewnie nad nami,
 bo Ty nie gardzisz pokuty łzą. 
 Ku Tobie ślemy błagalny głos,
 ach! odwróć od nas karania cios.

[C]
 O, Boży Synu, ucieczko nasza, 
 zmiłuj się, zmiłuj i lud nasz zbaw!

[V3]
 To prawda, Panie żeśmy zgrzeszyli, 
 żeśmy Ci wiele zadali ran, 
 żeśmy na litość nie zasłużyli, 
 aleś Ty dobry Ojciec i Pan. 
 Tyś za nas wylał najdroższą krew,
 obmyj nią, obmyj nasz straszny grzech. 

[C]
 O, Boży Synu, ucieczko nasza, 
 zmiłuj się, zmiłuj i lud nasz zbaw!

[V4]
 Z Ciebie, o, Jezu, króla naszego,
 świeci nam słodkich nadziei blask, 
 Ty nie odrzucisz ludu Twojego,
 Tyś niezgłębioną skarbnicą łask. 
 A naszą nędzę tak dobrze znasz, 
 my bardzo biedni, o, Panie nasz!

[C]
 O, Boży Synu, ucieczko nasza, 
 zmiłuj się, zmiłuj i lud nasz zbaw!