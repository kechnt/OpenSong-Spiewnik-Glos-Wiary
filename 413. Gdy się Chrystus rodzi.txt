413. Gdy się Chrystus rodzi

[V1]
 Gdy się Chrystus rodzi 
 i na świat przychodzi, 
 ciemna noc w jasnościach 
 promienistych brodzi. 
 Aniołowie się radują, 
 pod niebiosy wyśpiewują: 
 Gloria, gloria, 
 gloria in excelsis Deo.

[V2]
 Mówią do pasterzy, 
 którzy trzód swych strzegli, 
 aby do Betlejem 
 czym prędzej pobiegli, 
 bo się narodził Zbawiciel, 
 wszego świata Odkupiciel. 
 Gloria, gloria, 
 gloria in excelsis Deo. 

[V3]
 O niebieskie duchy 
 i posłowie nieba!
 powiedzcież wyraźniej, 
 co nam czynić trzeba.
 bo my nic nie pojmujemy, 
 ledwo od strachu żyjemy. 
 Gloria, gloria, 
 gloria in excelsis Deo. 

[V4]
 Idźcież do Betlejem, 
 gdzie Dziecię zrodzone, 
 w pieluszki spowite, 
 w żłobie położone. 
 Oddajcie mu pokłon Boski, 
 On osłodzi wasze troski. 
 Gloria, gloria, 
 gloria in excelsis Deo. 

[V5]
 A gdy pastuszkowie 
 wszystko zrozumieli, 
 zaraz do Betlejem 
 śpieszno pobieżeli, 
 i zupełnie tak zastali 
 jak Anieli im zeznali: 
 Gloria, gloria, 
 gloria in excelsis Deo. 
[V6]
 Stanąwszy na miejscu 
 pełni zadziwienia,
 iż się Bóg tak zniżył 
 do Swego stworzenia, 
 padli przed Nim na kolana 
 i uczcili swego Pana: 
 Gloria, gloria, 
 gloria in excelsis Deo. 

[V7]
 Nareszcie gdy Jemu 
 pokłon już oddali, 
 z wielką wesołością 
 do swych trzód wracali, 
 że się stali być godnymi 
 Boga widzieć na tej ziemi: 
 Gloria, gloria, 
 gloria in excelsis Deo.