420. Mędrcy świata

[V1]
 Mędrcy świata, monarchowie,
 dokąd się śpieszycie?
 Jakież cuda wam opowie
 Betlejemskie Dziecię? 
 (:Ono w żłobie nie ma tronu,
 ani władzy świata,
 który pragnąc Jego zgonu,
 cierniem skroń Mu splata.:)

[V2]
 Mędrcy świata, złość okrutna
 Dziecię prześladuje,
 wieść okropna, wieść to smutna,
 Herod zdradę knuje. 
 (:Sprawa Boża potępiana,
 wierni ucisk mają;
 jeszcze dziś Chrystusa Pana
 na krzyż przybijają.:)

[V3]
 Czyż was to nic nie odstrasza?
 Czy się nie wrócicie?
 Nie daremnaż wiara wasza
 w to mizerne Dziecię? 
 (:O, mądrości niezbadana,
 błoga ócz jasności,
 która widzieć niebios Pana
 może w tej słabości!:)

[V4]
 Choć w pieluszkach owinięty,
 wielkie czyni cudy,
 chwała Jego ponad trony,
 olśni wszystkie ludy; 
 (:Mędrcy świata, wznieście oko,
 idą już narody.
 Z dary swymi, z czcią głęboką,
 zażyć cnej ochłody!:)

[V5]
 My do Ciebie pośpieszymy,
 co spoczywasz w żłobie,
 z mocarzami, z maluczkimi,
 pokłon oddać Tobie. 
 (:Pójdziem, by kadzidło, złoto
 przynieść Ci w ofierze,
 dary swoje Ci z ochotą
 niesiem, Jezu, szczerze!:)