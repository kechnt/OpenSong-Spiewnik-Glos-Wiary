465. Wszechwładny Stwórco świata

[V1]
 Wszechwładny Stwórco świata! Ty masz w Swej mocy czas! 
 Tyś nam oznaczył lata i w nich prowadzisz nas. 
 A choć przyszłości chwile nieznane nigdy nam, 
 ufamy Twojej sile, boś zawsze jest ten sam.

[V2]
 Tyś nas w Swej opatrzności i dotąd,
 Boże, miał, Tyś nam wśród przeciwności 
 skuteczną pomoc dał, a bacznie gdy 
 śledzimy koleje naszych dróg, w pokorze
 rzec musimy: łaskawym był nam Bóg.

[V3]
 Odwieczny! Za te dary, o któżby nie chciał 
 Ci wdzięczności nieść ofiary przez wszystkie życia dni? 
 Kto nie miałby ufności, rzucając w przyszłość wzrok, 
 że nas w Swej opatrzności chcesz mieć i przez ten rok?

[V4]
 Daj, Ojcze, Ducha Twego i wspieraj mocą Twą! 
 Chciej ustrzec nas od złego i pokrzep wolę mdłą. 
 Niech głos Chrystusa wszędzie oddala błędu mrok, 
 niech nam pociechą będzie przez nowy życia rok.

[V5]
 Gdzie w smutku pogrążony do Ciebie wznosi głos, 
 gdzie chory, opuszczony narzeka na swój los, 
 gdzie nędzarz w niedostatku ku Tobie zwraca wzrok, 
 tam, Boże, nieszczęść Świadku, daj pomoc w Nowy Rok!

[V6]
 Wszak Ty, nasz Ojcze, w niebie, najlepiej wszystko znasz, 
 wiesz, w jakiej nam potrzebie przychodzić w pomoc masz. 
 Nasz los Ci poruczamy na cały życia czas, 
 aż biegu dokonamy i w chwale przyjmiesz nas.