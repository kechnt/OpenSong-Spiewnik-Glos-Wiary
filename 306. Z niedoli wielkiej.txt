306. Z niedoli wielkiej

[V1]
 Z niedoli wielkiej, z udręczenia, 
 rzucony burzą w straszny bój, 
 błagalne w niebo ślę westchnienia:
 ach, Boże, ześlij pokój Swój!

[C] 
 Ach, ześlij, ześlij ukojenie, 
 w niedoli mojej pocieszenie, 
 i pokój daj mi upragniony! 
 O, Boże, ześlij pokój Swój!

[V2] 
 O, rozkaż wałom, ucisz burze,
 na wiatry rozszalałe skiń! 
 Ach, pomóż oczy wznieść ku górze,
 na duszę mą kojąco wpłyń! 

[C] 
 Ach, ześlij, ześlij ukojenie, 
 w niedoli mojej pocieszenie, 
 i pokój daj mi upragniony! 
 O, Boże, ześlij pokój Swój!

[V3] 
 Daj, Panie, bym był pewny tego,
 że Twoja dobroć wiecznie trwa, 
 że i wśród morza wzburzonego
 jest także przy mnie pomoc Twa! 

[C] 
 Ach, ześlij, ześlij ukojenie, 
 w niedoli mojej pocieszenie, 
 i pokój daj mi upragniony! 
 O, Boże, ześlij pokój Swój!

[V4] 
 A Ty modlitwy me przyjmujesz,
 nade mną Swą rozjaśniasz twarz 
 i jeszcze więcej obiecujesz,
 pełniejszy jeszcze pokój dasz. 

[C] 
 Ach, ześlij, ześlij ukojenie, 
 w niedoli mojej pocieszenie, 
 i pokój daj mi upragniony! 
 O, Boże, ześlij pokój Swój!

[V5] 
 Nie pragnę po to mieć pokoju, 
 bym w grzechach mógł bezpiecznie spać, 
 lecz pragnę czerpać z życia
 zdroju i siły z nieba ciągle brać. 

[C] 
 Ach, ześlij, ześlij ukojenie, 
 w niedoli mojej pocieszenie, 
 i pokój daj mi upragniony! 
 O, Boże, ześlij pokój Swój!

[V6] 
 Ach, Boże, ratuj z udręczenia
 rzuconych burzą w straszny bój, 
 a wzniosą Ci dziękczynne pienia,
 żeś dał im błogi pokój Swój!

[C] 
 Ach, ześlij, ześlij ukojenie, 
 w niedoli mojej pocieszenie, 
 i pokój daj mi upragniony! 
 O, Boże, ześlij pokój Swój!