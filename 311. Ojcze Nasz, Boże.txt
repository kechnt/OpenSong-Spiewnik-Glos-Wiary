311. Ojcze Nasz, Boże

[V1]
 Ojcze nasz, Boże, który jesteś w niebie
 my, dzieci Twoje, wznosim głos do Ciebie 
 święć się Twe Imię przez wszystkie narody
 któreś powołał do wiecznej nagrody

[V2]
 Przyjdź Twe Królestwo powszechnej wolności
 braterstwa ludów i bratniej jedności,
 zrównania wszystkich w miłości bliźniego
 Królestwo szczęścia dla ludu Twojego

[V3]
 Bądź wola Twoja w dobrej i złej doli
 bo to jest dobre, co jest z Twojej woli
 z Twej woli nasze dusze zmartwychwstały
 porwały więzy, wolność odzyskały

[V4]
 Daj, Panie, innym też tę wolność ducha
 niech w ludzie naszym obudzi się skrucha
 skrucha nad grzechem i nad swą niewiarą
 nad pogardzeniem Boskiej krwi ofiarą

[V5]
 Naucz nas, Boże, prawdy Twojej wiecznej
 by na tej skale każdy stał bezpiecznie
 by miał nadzieję wiecznego zbawienia
 i tak strasznego uszedł potępienia

[V6]
 Odpuść nam winy, jak my przebaczyli
 tym co wzgardliwie nieraz nas dręczyli
 za winy ojców i za nasze swary
 oddalże od nas gniew Twój i Twe kary

[V7]
 Wszystkie te prośby u Twych stóp składamy
 bo Ciebie Ojcze, nad wszystko kochamy
 bo Ciebie Boże, zawsze czcić pragniemy
 a Ty rządź nami jako dziećmi Twymi