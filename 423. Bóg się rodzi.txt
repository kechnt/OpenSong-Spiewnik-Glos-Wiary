423. Bóg się rodzi

[V1]
 Bóg się rodzi, moc truchleje, 
 Pan niebiosów obnażony, 
 ogień krzepnie, blask ciemnieje, 
 ma granice Nieskończony! 
 Wzgardzony, okryty chwałą, 
 śmiertelny Król nad wiekami. 
 A Słowo ciałem się stało 
 i mieszkało między nami.

[V2]
 Cóż masz, niebo, nad ziemiany? 
 Bóg porzucił szczęście Swoje, 
 wszedł między lud ukochany, 
 dzieląc z nim trudy i znoje. 
 Nie mało cierpiał, nie mało, 
 żeśmy byli winni sami. 
 A Słowo ciałem się stało 
 i mieszkało między nami.

[V3]
 W nędznej szopie urodzony, 
 żłób Mu za kolebkę dano; 
 cóż jest, czym był otoczony? 
 Bydło, pasterze i siano! 
 Ubodzy, was to spotkało 
 witać Go przed bogaczami.
 A Słowo ciałem się stało 
 i mieszkało między nami'.

[V4]
 Potem i króle widziani 
 cisną się między prostotą, 
 niosąc dary Panu w dani: 
 Mirrę, kadzidło i złoto. 
 Bóstwo to razem zmieszało 
 z wieśniaczymi ofiarami. 
 A Słowo ciałem się stało 
 i mieszkało między nami.

[V5]
 Podnieś rękę, Boże Dziecię, 
 błogosław Ojczyznę miłą, 
 w dobrych radach, w dobrym bycie 
 wspieraj jej siłę Swą siłą, 
 dom nasz i majętność całą 
 i Twoje wioski z miastami, 
 A Słowo ciałem się stało 
 i mieszkało między nami.