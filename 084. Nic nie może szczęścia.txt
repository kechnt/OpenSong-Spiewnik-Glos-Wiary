84. Nic nie może szczęścia

[V1]
 Nic nie może szczęścia odjąć mojej duszy, 
 nic spokoju serca odtąd nie naruszy, 
 moim przyjacielem Sędzia sprawiedliwy, 
 Ducha dał mi Swego, Jezus litościwy.

[V2]
 Duch ten mię pociesza, kiedy zatrwożony,
 daje mi tę pewność, żem jest wybawiony.
 Gdy cierpienia dotkną, On me łzy łagodzi, 
 Swoją obecnością boleść moją słodzi. 

[V3]
 Mimo burz i gromów Jezus, co, mną włada, 
 owcy nie odłączy od swojego stada. 
 Choćbym wszystko stracić miał dla Mistrza swego, 
 Doń ja chcę należeć, nie odstąpię Jego.

[V4]
 Gdy pokusy złudne oczom świat rozściela,
 z wiarą ja na swego, patrzę Zbawiciela. 
 Choćby anioł z nieba wiódł mię w pokuszenie, 
 trwać przy Bogu moim chcę nieporuszenie.

[V5]
 Świętych ja radości w Panu swym doznaję, 
 na zbawiennej drodze w Jego mocy staję. 
 Jezus jest światłością w sercu mym świecącą, 
 jasną mą jutrzenką, noc rozpraszającą.