1. Bogiem Twoim Jest

[V1]
 Bogiem twoim jest Bóg żywy,
 miłościwy świata Pan,
 wieczny święty i prawdziwy,
 Zbawcą z grzechów Jezus dan.

[R1]
 Czymże martwe są obrazy?
 Czy ci ulżą w smutkach twych?
 Nie uwolnią z grzechów skazy,
 bowiem ducha nie ma w nich.
 
[V2]
 Bóg da łaskę każdej duszy,
 gdy Doń kornie zwróci się,
 w Nim uniknie mąk, katuszy,
 gdy Mu wyzna grzechy swe

[R2]
 Bóg od dawna ciebie szuka,
 bo na wieki zbawić chce,
 On do serca twego puka,
 czy nie słyszysz jak cię zwie?
 
[V3]
 Dziś więc z wiarą zwróć swe oczy
 na męczeński Zbawcy krzyż,
 a bezpiecznie będziesz kroczył,
 za Nim wąska ścieżką wzwyż.

[R3]
 Będziesz odtąd Go miłował
 całym sercem, duszą swą
 i tak zawsze postępował,
 by swym życiem sławić Go.
 
[V4]
 Tylko Bóg jest godzien chwały,
 Jemu przeto oddaj cześć,
 On chce, abyś żywot cały,
 w Nim radośnie mógł tu wieść

[R4]
 Potem cię wprowadzi w niebo,
 gdzie błogością wszystko lśni,
 gdzie anieli chwalą Jego,
 pełni uwielbienia czci.