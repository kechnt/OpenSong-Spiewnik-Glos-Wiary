151. Z głębokiej nędzy wznoszę dłoń

[V1]
 Z głębokiej nędzy wznoszę dłoń i wołam Ciebie Panie! 
 Łaskawie ucho ku mnie skłoń, wysłuchaj me błaganie! 
 Bo jeśli chcesz nasz każdy błąd pod sprawiedliwy poddać sąd, 
 któżby się ostał, Boże?

[V2]
 Jedynie łaska może Twa me grzechy ciężkie zmazać; 
 uczynkiem dobrym wola zła rie może się wykazać. 
 Cóż jest przed Tobą chluba mą? Przed Tobą grzeszni wszyscy drżą 
 i żyją z łaski Twojej.

[V3]
 Nadzieję w Bogu tylko mam, nie liczę na zasługi, 
 w tej też pewności trwam, że zgładzi moje długi; 
 Tę obietnicę w słowie dał, ten grunt mocniejszy jest od skał, 
 na nim się oprę silnie.

[V4]
 Choć ucisk się przeciąga w noc, aż do białego rana, 
 nie zwątpię nigdy w Bożą moc, ustąpi myśl stroskana, 
 tak czyni prawy Boży lud. co idzie w obiecany gród 
 i ufa Bogu swemu.

[V5]
 Choć wielkie grzechy większy Pan, a Jego łaskę mamy; 
 przyłoży do najgłębszych ran gojące Swe balsamy. 
 On jest prawdziwy pasterz nasz, powiedzie do niebieskich pasz 
 i zbawi lud wybrany.