381. Tak długo

[V1]
 Tak długo, Panie, czeka Cię już Twa oblubienica; 
 o, kiedyż przyjdziesz, kiedyż jej rozjaśnisz smętne lica? 
 Zielenią okryj pusty step i Swą bliskością serca krzep, 
 (:O, przyjdź już, Panie Jezu!:)

[V2]
 Obecnyś wprawdzie jest i dziś, codziennie między nami, 
 i pokrzepienie z Twoich ust i pokój odbieramy. 
 My byśmy jednak Panie nasz, pragnęli Twą oglądać twarz. 
 (:O, przyjdź już, Panie Jezu!:)

[V3]
 Czujności daj i z nami czuj, abyśmy nie posnęli, 
 oliwę wlej do naszych lamp, by jasno zapłonęły. 
 Przy głosie archanielskich trąb po Swą wybraną z nieba zstąp. 
 (:O, przyjdź już, Panie Jezu!:)