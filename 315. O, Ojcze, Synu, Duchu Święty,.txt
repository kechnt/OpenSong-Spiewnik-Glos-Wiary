315. O, Ojcze, Synu, Duchu Święty,

[V1]
 O, Ojcze, Synu, Duchu Święty, ochrzczony
 jestem w imię Twe, do rzeszy sług Twych 
 zaliczony, do ludu, co się świętym zwie. 
 Krynicą łaski dla mnie jest mój ślub z
 Chrystusem, ten mój chrzest.

[V2]
 Ty Swym dziecięciem i dziedzicem uznałeś mię, 
 o, Boże mój! Plon, Chryste, śmierci Twej mym 
 działem, i dla mnieś znosił krwawy znój! 
 Tyś, Duchu Święty, we mnie żyć i mą 
 pociechą przyrzekł być.

[V3]
 Jam za to Ci wierności stałej i posłuszeństwa 
 złożył ślub, jam przyrzekł zostać Twą 
 własnością, aż prochy moje zamknie grób. 
 Szatańskich spraw wyrzekłem się i w 
 wiecznej mam pogardzie je.

[V4]
 Precz, precz, o, książę tego świata, wzgardziłem
 społecznością twą! Ze skaz i grzechów me 
 sumienie oczyścił Chrystus Swoją krwią. 
 Precz, marny świecie, grzechy, precz! 
 Bóg świadkiem, już nie pójdę wstecz!

[V5]
 O, Ojcze, Synu, Duchu Święty, niech w 
 takich ślubach wiernie trwam, zachowaj
 sam mię w Twym przymierzu! Dopóki żyć 
 na ziemi mam, własnością Twoją pragnę
 być i ku Twej chwale wiecznie żyć.