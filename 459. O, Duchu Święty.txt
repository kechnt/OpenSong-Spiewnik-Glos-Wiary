459. O, Duchu Święty

[V1]
 O, Duchu Święty, do nas przyjdź i do naszego
 serca wnijdz i obierz w nim mieszkanie! 
 Światłości z nieba niech Twój blask i dla nas 
 będzie zdrojem łask radości gońcem, Panie! 
 Słońca, Gońca, Życia z nieba nam potrzeba
 więc błagamy, gdy do Ciebie przybywamy.

[V2]
 Krynico Ty mądrości, chciej udzielić nam 
 światłości Swej, umocnić w jednej wierze,
 abyśmy nauczali zbór jedności świętej dawać 
 wzór, wyznawać Ciebie szczerze, w wierze, 
 szczerze, ufność mamy, że zdołamy Tobie,
 Panie, służyć, póki życia stanie.

[V3]
 W potrzebie udziel nam Swych rad i prowadź 
 nas na prawdy ślad, bo sami dróg nie znamy. 
 Daj nam wytrwałość byśmy Ci służyli aż do 
 końca dni, choć boleść cierpieć mamy.
 Wzieraj, wspieraj, co zachwiane i stroskane, 
 Ciebie prosi i swe oczy do Cię wznosi.

[V4]
 Darz wspomożeniem Twoim nas, byśmy, 
 gdy boju przyjdzie czas przy Tobie, wiernie
 trwali i pewni wciąż obrony Twej, zuchwalstwu
 wrogów w mocy tej skuteczny odpór dali. 
 Twoją zbroją nas ochraniaj i zasłaniaj w
 nieszczęść chwili, byśmy zło przezwyciężyli.

[V5]
 Opoko i żywocie nasz! Gdy błogie słońce Swe
 nam dasz, niech w duszy naszej płonie; 
 Strumienie prawdy na nas zlej i wzniecaj też
 z miłości Swej i miłość w naszym łonie.
 Wlewaj, wlewaj Swoje tchnienie w me sumienie,
 abym w wierze Zbawcę swego wielbił szczerze.

[V6]
 Daj nam w czystości życie wieść i Tobie 
 służby swoje nieść, bądź siłą naszej duszy, 
 do walki nasze serca wzbudź, gdy w nas się
 wmaga ciała chuć; niech Twoja moc ją skruszy. 
 Steruj, kieruj me pragnienia i dążenia z tych tu 
 nizin do niebiańskich Twoich wyżyn.