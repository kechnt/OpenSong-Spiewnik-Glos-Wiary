288. Ojcze w niebiesiech

[V1]
 Ojcze w niebiesiech, jeśli to być może,
 niech ten kielich minie dziecię Twoje! 
 Lecz gdy Twa wola inna, mocny Boże,
 spraw, niechaj męstwem serce me uzbroję. 
 Niech, jak mój Zbawca niegdyś tam w ogrójcu,
 Bogu zaufam, łaskawemu Ojcu.

[V2]
 Dziej się Twa wola, chociaż Twoja droga 
 nie moją drogą, ach, nie moją, Panie! 
 Lecz kiedy sercem szarpie ból i trwoga,
 niech mi u boku wierny Zbawca stanie. 
 Jak On po walce niegdyś w Getsemane,
 niech pokrzepiony od modłów powstanę.

[V3]
 Dziej się Twa wola! Wierzę niewzruszenie,
 żeś Bogiem prawdy, żeś miłości Bogiem, 
 że nie nad siły ześlesz doświadczenie;
 serce uciszysz w smutku, w bólu srogim. 
 Jak memu Zbawcy wśród śmiertelnej trwogi,
 tak duszy mojej wrócisz pokój błogi.

[V4]
 Dziej się Twa wola! Ugnij moje serce, 
 niechaj radośnie Tobie się ukorzy. 
 O, jakże często w męce i rozterce Swojej
 szukało drogi, zamiast Bożej! 
 Jak memu Zbawcy wpośród ciemnej nocy, 
 przybądź mi, Ojcze, przybądź ku pomocy!