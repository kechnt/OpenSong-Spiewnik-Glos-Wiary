5. Ku Tobie, Boże mój

[V1]
 Ku Tobie, Boże mój, ku Tobie wzwyż,
 przez ciężki życia znój, przez trud i krzyż! 
 Choć mi wśród życia dróg zagładą grozi wróg, 
 ku Tobie, Boże mój, ku Tobie wzwyż!

[V2]
 Choć stromą drogą Bóg do raju wrót, 
 prowadzi pośród trwóg Swój wierny lud, 
 lecz w górze pieśń ta brzmi ku Twojej, Zbawco czci, 
 ku Tobie, Boże mój, ku Tobie wzwyż!

[V3]
 Nastanie wkrótce dzień radości, łask, 
 rozproszy nocy cień wnet słońca blask, 
 i ujrzę smutku łez, już ostateczny kres, 
 ku Tobie, Boże mój, ku Tobie wzwyż!

[V4]
 Choć drogę kryje mrok, choć ciężki skon, 
 kieruję duszy wzrok przed Ojca tron, 
 zwycięstwa nucę psalm i niosę pęki palm 
 ku Tobie, Boże mój, ku Tobie wzwyż!
