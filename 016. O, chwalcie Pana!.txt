16. O, chwalcie Pana!

[V1}
 O, chwalcie Pana! Dobry jest zaiste, 
 dobra rzecz śpiewać Łasce wiekuistej. 
 Chwała to wdzięczna, pieśń nie wyczerpana; 
 o, chwalcie Pana!

[V2]
 Śpiewajcież społem! Dzięki Mu składajcie, 
 na harfach Jemu wdzięcznie wygrywajcie, 
 przed Panem mocnym skłońcie swe kolana; 
 o, chwalcie Pana!

[V3]
 Okrył niebiosa gęstwą ciemnej chmury, 
 na rozkaz Jego kropią deszcze z góry, 
 przez Niego trawa niwą jest ubrana; 
 o, chwalcie Pana!

[V4]
 On to wszelkiemu ciału pokarm dawa, 
 także robaczkom zgotowana strawa; 
 i prośba ptasząt młodych wysłuchana; 
 o, chwalcie Pana!

[V5]
 Chwalcież z weselem Swego Stworzyciela, 
 On pokój czyni, wiernych rozwesela, 
 radość zbawienia przezeń darowana; 
 o, chwalcie Pana!

[V6]
 O, Jezu Chryste, Ciebie my błagamy, 
 niech łaska Twoja wiecznie mieszka z nami,
 dla chwały Twego wielebnego miana; 
 o, chwalcie Pana!