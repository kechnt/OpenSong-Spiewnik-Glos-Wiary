475. O, szczęsny dom

[V1]
 O, szczęsny dom, gdzie radzi Cię witają,
 mój Jezu, który koisz ból i łzy! 
 Gdzie spośród wszystkich gości, co wstęp
 mają, najwięcej czczonyś i najmilszyś Ty! 
 Gdzie serca wciąż dla Ciebie uderzają,
 gdzie wszyscy na Cię swoi kierują wzrok,
 a słowa Twe na ustach wszyscy mają,
 na Twe skinienie robią każdy krok,

[V2]
 O, szczęsny dom, gdzie męża łączy z 
 żoną umiłowanie społeczności Twej. 
 Ich serca Twoją gorliwością płoną,
 nie dając się zniewolić myśli złej; 
 gdzie ufność całą w Tobie pokładają w
 radosnych, jak i ciężkich swoich dniach
 i słowa Twego wiernie się trzymają, 
 choćby niedola weszła pod ich dach.

[V3]
 O, szczęsny dom, gdzie już malutkie dziatki
 przywykły składać w modłach rączki swe; 
 Twa miłość większa, niżli miłość matki, 
 szczęśliwe one, jeśli znają Cię! 
 Gdzie chętnie się u Twoich stóp zbierają,
 by się nauczyć słodkich Twoich słów 
 i wcześnie już Twe Imię wysławiają, a gdy
 upadną, Ty je dźwigasz znów!

[V4]
 O, szczęsny dom, gdzie każdą radość dzielisz,
 gdzie wśród radości wspominają Cię! 
 Gdzie w smutku wszystkich cieszysz i weselisz,
 gdzie rany goisz i osuszasz łzę. 
 Dopóki życia wpośród świata znoju, 
 póki nie będzie kresu naszym dniom, 
 póki nie wejdziem po skończonym boju
 do chwały w piękny, wielki Ojca dom.