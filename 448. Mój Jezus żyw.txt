448. Mój Jezus żyw

[V1]
 Mój Jezus żyw, cóż to śmierć znaczy,
 gdy triumfuje Głowa ma? 
 W dziedzictwie żywot dać mi raczy,
 choć mą mogiłę zrosi łza. 
 Zanucę więc radosny śpiew,
 bo mój Zbawiciel żyw!

[V2]
 Chwalebne zmartwychwstanie Pana
 jest życiem i zwycięstwem mym. 
 Potęga śmierci jest złamana, nie 
 zasnę wiecznej śmierci snem; 
 już podwaliny piekieł drżą, 
 Pan wstaje z chwałą Swą!

[V3]
 Mój Jezus żyw, grób otworzony! 
 Więc wesół w ciemny wstąpię grób, 
 bo mój Zbawiciel uwielbiony i 
 mnie do Swych przygarnie stóp. 
 O, jakiż to cudowny śpiew: 
 My żywi, bo Pan żyw!

[V4]
 Żywotem Jezus mi zostanie,
 w mym sercu już nie zaznam mąk; 
 a choć nadejdzie me skonanie, 
 mnie nikt nie wyrwie z Jego rąk.
 Powiedzie mię do rajskich niw
 mój Jezus, wiecznie żyw!